---
created: 2025-06-06T21:38
updated: 2025-06-06T21:41
---
**Betreft**: *Vragen naar aanleiding van het projectboek*

Geachte mevrouw Van der Vlist,

Naar aanleiding van het lezen van het projectboek heb ik nog een aantal vragen. Ik hoop dat u mij kunt helpen met het verduidelijken van enkele onderdelen.
Mijn eerste vraag gaat over de functionele eisen. In het projectboek worden meerdere functionele eisen genoemd, maar sommige hiervan lijken open voor interpretatie. Zou u kunnen aangeven welke van deze eisen essentieel zijn voor het project, en of er aanvullende toelichting beschikbaar is om ze beter te begrijpen?
Daarnaast heb ik nog enkele vragen over het presenteren. We hebben een aantal richtlijnen ontvangen, maar ik vroeg mij af welke aspecten tijdens de presentatie als het belangrijkst worden beschouwd, en hoe wij ons daar het beste op kunnen voorbereiden.
Tot slot vroeg ik mij af in hoeverre we bij dit project rekening moeten houden met de toekomstbestendigheid van onze oplossing. Is het de bedoeling dat we bij onze keuzes expliciet nadenken over de houdbaarheid van de techniek en mogelijke technologische ontwikkelingen?
Alvast hartelijk dank voor uw tijd en reactie. Indien gewenst ben ik uiteraard ook bereid om mijn vragen in een persoonlijk gesprek toe te lichten.

Met vriendelijke groet,  
Yamairo Martinus  
20072716  
De Haagse Hogeschool